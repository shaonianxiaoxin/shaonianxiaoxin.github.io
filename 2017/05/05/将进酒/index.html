<html>
  <head>
    <title>将进酒 - 斗酒十千</title>
    <link href='/images/fav.png' rel='shortcut icon'>
<link href='/atom.xml' rel='alternate' type='application/rss+xml'>
<link rel="stylesheet" href="/css/style.css">
<link rel="stylesheet" href="/css/highlight.css">
<link rel="stylesheet" href="/css/responsive.css">
<script src="/js/jquery.js"></script>
<script src="/js/basics.js"></script>
<meta content='width=device-width, initial-scale=1.0, user-scalable=no' name='viewport'>
<meta content='text/html; charset=utf-8' http-equiv='content-type'>


  </head>
  <body>
    <header>
  <a id='go-back-home' href='/'><img src='/images/scribble.png' alt='Home' width='53' height='59'></a>
  <p>斗酒十千</p>
  <p>斗酒十千恣欢虐</p>
</header>

    <div id='container'>
      <div class='block'>
  
    <a class='main' href='/'>Home</a>
  
    <a class='main' href='/'>About</a>
  
    <a class='main' href='/'>Email</a>
  
    <a class='main' href='https://github.com/shaonianxiaoxin'>Github</a>
  
</div>

      <section class='paging'>
  
  
    <div class='right'>
      <a href='/2017/05/04/hello-world/'>
        ›
      </a>
    </div>
  
</section>

      <div class='content'>
        <section class='post'>
          <h1>
            <div class='date'>2017-05-05</div>
            将进酒
          </h1>
          <p>　　君不见，黄河之水天上来，奔流到海不复回。<br>　　君不见，高堂明镜悲白发，朝如青丝暮成雪！<br>　　人生得意须尽欢，莫使金樽空对月。<br>　　天生我材必有用，千金散尽还复来。<br>　　烹羊宰牛且为乐，会须一饮三百杯。<br>　　岑夫子，丹丘生，将进酒，杯莫停。<br>　　与君歌一曲，请君为我倾耳听。<br>　　钟鼓馔玉不足贵，但愿长醉不复醒。<br>　　古来圣贤皆寂寞，惟有饮者留其名。<br>　　陈王昔时宴平乐，斗酒十千恣欢谑。<br>　　主人何为言少钱，径须沽取对君酌。<br>　　五花马、千金裘，呼儿将出换美酒，与尔同销万古愁！</p>

          <br>
<p>斗酒十千</p>
<p><img src='/images/scribble3.png' alt='scribble'></p>

        </section>
      </div>
      
      <div class='block'>
  
    <a class='main' href='/'>Home</a>
  
    <a class='main' href='/'>About</a>
  
    <a class='main' href='/'>Email</a>
  
    <a class='main' href='https://github.com/shaonianxiaoxin'>Github</a>
  
</div>

    </div>
    <footer>
  <span class='muted'>&copy; John Doe. All Rights Reserved.</span><br>
  <a href='https://github.com/saintwinkle/hexo-theme-scribble' class='muted'>built with Hexo using Scribble theme</a>
  <br>
  <br>
  <img src='/images/scribble2.png' alt='scribble' />
</footer>

  </body>
</html>
